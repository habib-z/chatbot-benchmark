{"doc_id": "1", "text": " آبانک یک بانک دیجیتالی است که امکان استفاده از تمامی خدمات بانک آینده را به صورت یکپارچه از طریق یک اپلیکیشن موبایل فراهم کرده‌است. در حال حاضر خدماتی مانند افتتاح آنلاین سپرده، خدمات چک، دریافت کارت بانکی، پرداخت تسهیلات، پرداخت خودکار، انواع انتقال وجه، تنظیمات پیامک و... از طریق آبانک ارائه می‌شود.", "title": ""}
{"doc_id": "2", "text": "کاربران آبانک می‌توانند در محیطی امن، ساده و راحت، صفحه کاربری خود را بر اساس میزان استفاده از هر خدمت، شخصی‌سازی کنند.", "title": ""}
{"doc_id": "3", "text": "برای احراز هویت و افتتاح سپرده در آبانک به صورت غیرحضوری، ابتدا باید اپلیکیشن آبانک را نصب کنید. برای کاربران اندروید، برنامه آبانک از «کافه بازار» یا «مایکت» قابل دریافت است. برای کاربران iOS، برنامه آبانک را می‌توان از «سیب ایرانی»، «آی‌اپس»، «سیبچه» و «سیب‌اپ» دریافت کرد. همچنین نسخه وب آبانک نیز قابل استفاده است. پس از نصب اپلیکیشن، با انتخاب گزینه «شروع احراز هویت»، فرآیند افتتاح سپرده آغاز می‌شود.", "title": ""}
{"doc_id": "4", "text": "فرایند احراز هویت و افتتاح سپرده در آبانک شامل ۶ مرحله‌ اصلی است:\n۱- مشاهده و تأیید قوانین و مقررات افتتاح سپرده\n۲- ثبت مشخصات فردی \n۳- بارگذاری تصویر کارت ملی یا رسید آن\n۴- بارگذاری تصویر امضا\n۵- واردکردن اطلاعات کارت ملی (مانند سریال پشت کارت) و آدرس پستی دقیق\n۶- ضبط ویدیوی کوتاه طبق دستورالعمل نمایش‌داده‌شده جهت تأیید هویت\nپس از تکمیل مراحل، اطلاعات شما برای بررسی به کارشناسان ارسال می‌شود و نتیجه‌ نهایی از طریق پیامک به شما اطلاع داده خواهد شد.", "title": ""}
{"doc_id": "5", "text": "در فرایند احراز هویت و افتتاح سپرده، لازم است موارد زیر را در نظر بگیرید:\n۱- از کیفیت تصاویر بارگذاری‌شده مطمئن شوید (نوشته‌های داخل کارت ملی یا رسید آن باید کاملا واضح، خوانا و شفاف باشد و تار نباشد). \n۲- اطلاعات را با دقت و بدون خطا وارد کنید.\n۳- در صورت بروز هرگونه مشکل فنی در فرایند احراز هویت مثل خطای سرور، خطای کد پستی و غیره، لطفا چند ساعت بعد دوباره تلاش کنید.\n۳- توجه داشته باشید که مدت زمان ضبط ویدیو نباید کمتر از ۱۲ ثانیه باشد.\n۵- هنگام ضبط ویدیو، جمله‌ای که نمایش داده می‌شود را به طور کامل، با صدای بلند و واضح بخوانید. تصویر پس‌زمینه ویدیو باید سفید و محیط ضبط کاملا آرام باشد.", "title": ""}
{"doc_id": "6", "text": " \nبرای احراز هویت و افتتاح سپرده در آبانک، فرد باید حداقل ۱۸ سال سن داشته باشد، فرد نباید چک برگشتی یا تسهیلات معوق داشته باشد و ترجیحا یک کاغذ و خودکار جهت امضا داشته باشد.", "title": ""}
{"doc_id": "7", "text": "برای ورود به اپلیکیشن آبانک، از روش‌های احراز هویت بیومتریک (متناسب با دستگاه شما) استفاده می‌شود:\nدستگاه‌های اندرویدی: از طریق اثر انگشت.\nدستگاه‌های iOS: از طریق تشخیص چهره (Face ID).\nدر صورت بروز هرگونه خطا هنگام ورود (مانند خطای اتصال به سرور، خطای ورود یا خطای حسگر بیومتریک)، لطفا چند ساعت بعد دوباره تلاش کنید. همچنین توجه داشته باشید که در ساعات اولیه‌ بامداد (حدودا ۱۲ شب تا ۵ صبح)، ممکن است به دلیل عملیات پایان روز بانکی، اختلالاتی موقتی در سرویس‌دهی وجود داشته باشد؛ به همین دلیل توصیه می‌شود در صورت بروز مشکل در این بازه زمانی، چند ساعت بعد دوباره اقدام کنید.", "title": ""}
{"doc_id": "8", "text": "در اپلیکیشن آبانک، لیستی از افرادی که قبلا به آن‌ها وجه انتقال داده‌اید، در بخش «تاریخچه تراکنش‌ها» قابل مشاهده است و صورت‌حساب سپرده منتخب شما نیز در این بخش نمایش داده می‌شود. برای مشاهده صورت‌حساب سپرده‌های دیگر، می‌توانید سپرده مورد نظر را تغییر دهید که در این صورت، لیستی از آخرین تراکنش‌های سپرده شما در این بخش نمایش داده می‌شود و با انتخاب هر تراکنش، جزئیات کامل آن قابل مشاهده است و امکان تکرار تراکنش نیز وجود دارد .", "title": ""}
{"doc_id": "9", "text": "ایران‌کارت یک کارت بانکی عضو شبکه شتاب است که تمامی قابلیت‌های کارت‌های بانکی مانند برداشت وجه، پرداخت قبوض، خرید اینترنتی و انتقال وجه را دارد؛ با این مزیت که درصدی از مبلغ خرید را بابت هر نوع خریدی که انجام می‌دهید، به کارت شما بر می‌گرداند.                                                                                                                                                                                                        ", "title": ""}
{"doc_id": "10", "text": "میزان امتیاز ایران‌کارت در صفحه اصلی اپلیکیشن آبانک قابل مشاهده است.", "title": ""}
{"doc_id": "11", "text": "جهت دریافت کارت، از صفحه اصلی روی «صدور کارت» کلیک کنید، از بین گزینه‌ها، «کارت نقدی» (سبز شفاف، زرد شفاف، سفید شیشه‌ای، سفید مات)، «ایران‌کارت» (آبی شفاف) و «تکواندو کارت» یکی را انتخاب کنید، در صورتی که هرکدام از رنگ‌ها موجود باشد، هنگام انتخاب کارت، به شما نمایش داده می‌شود. بعد از انتخاب نوع کارت، اطلاعات خود را وارد کنید.", "title": ""}
{"doc_id": "12", "text": "در فرایند درخواست صدور کارت در اپلیکیشن آبانک، در صورت دریافت پیام خطای «غلط‌بودن کد پستی»، لطفا دوباره اطلاعات را بررسی کنید در صورت حل‌نشدن مشکل، از طریق ایمیل به پشتیبانی اطلاع دهید. در صورت بروز هرگونه خطای سرور یا مشکل فنی، لطفا دوباره اطلاعات خود را بررسی کنید.", "title": ""}
{"doc_id": "13", "text": "پس از درخواست صدور کارت در آبانک و دریافت کارت، برای تغییر رمز اول کارت باید به شعب یا عابربانک‌های بانک آینده مراجعه کنید. پس از دریافت و فعال‌سازی کارت، در صورت نیاز به فعال‌سازی رمز پویا، از صفحه اصلی اپلیکیشن آبانک کارت مورد نظر خود را انتخاب کنید و در منوی نمایش‌داده‌شده، از بخش خدمات کارت، «فعال‌سازی رمز پویا» را انتخاب کنید.", "title": ""}
{"doc_id": "14", "text": "سپرده لازم برای دریافت انواع کارت:\nکارت نقدی آبانک: برای دریافت کارت نقدی از طریق اپلیکیشن آبانک، داشتن سپرده‌ قرض‌الحسنه یا کوتاه‌مدت الزامی است. امکان صدور کارت نقدی روی سپرده‌ بلندمدت وجود ندارد.\nایران‌کارت: برای دریافت ایران‌کارت، باید سپرده‌ جاری یا کوتاه‌مدت داشته باشید.", "title": ""}
{"doc_id": "15", "text": "در حال حاضر، امکان مسدودسازی کارت از طریق اپلیکیشن آبانک وجود ندارد. برای انجام این امر باید به یکی از شعب بانک آینده مراجعه کنید.", "title": ""}
{"doc_id": "16", "text": "در حال حاضر، امکان درخواست صدور مجدد کارت (در صورت بروز مشکل، خرابی یا مفقودی) از طریق اپلیکیشن آبانک وجود ندارد. برای انجام این امر باید به یکی از شعب بانک آینده مراجعه کنید.", "title": ""}
{"doc_id": "17", "text": "جهت افتتاح سپرده جاری لطفا به شعب بانک آینده مراجعه کنید.", "title": ""}
{"doc_id": "18", "text": "لطفا توجه داشته باشید که هر کاربر تنها مجاز به افتتاح یک سپرده از هر نوع سپرده است. به عنوان مثال، امکان افتتاح بیش از یک سپرده کوتاه‌مدت وجود ندارد.", "title": ""}
{"doc_id": "19", "text": "در صورتی‌ که پیش‌تر با یک شماره همراه وارد آبانک شده‌اید یا در بانک آینده سپرده داشته‌اید و اکنون به آن شماره دسترسی ندارید، می‌توانید برای تغییر شماره همراه خود به یکی از شعب بانک آینده مراجعه کنید.", "title": ""}
{"doc_id": "20", "text": "برای تغییر شماره موبایل از طریق آبانک، ابتدا وارد حساب کاربری خود شوید، سپس روی گزینه «تغییر شماره موبایل» کلیک کنید و شماره موبایل جدید خود را وارد کنید. توجه داشته باشید که شماره جدید باید به نام شخص دارنده سپرده باشد.", "title": ""}
{"doc_id": "21", "text": "برای فعال‌سازی رمز پویا از طریق اپلیکیشن آبانک کافی‌ست از منوی کارت‌ها، روی کارت مورد نظر کلیک و گزینه «فعال‌سازی رمز پویا» را انتخاب کنید. در مرحله بعد، مشخصات کارت خود را وارد کنید و در آخر کد یک‌بارمصرف ارائه‌شده را به شماره ۳۰۰۰۹۴۰ ارسال کنید. در صورت عدم دریافت رمز پویا، چند ساعت بعد دوباره امتحان کنید.", "title": ""}
{"doc_id": "22", "text": "برای تکرار تراکنش در آبانک، پس از ورود به صفحه‌ اصلی اپلیکیشن، به سمت پایین پیمایش کنید. سپس با انتخاب هر یک از رسیدهای تراکنش، گزینه‌ «تکرار تراکنش» را انتخاب کرده و با واردکردن اطلاعات مورد نیاز، تراکنش خود را انجام دهید.", "title": ""}
{"doc_id": "23", "text": "در فرایند انجام تراکنش ( انتقال وجه) در اپلیکیشن آبانک، در صورت بروز خطای سرور، لطفا مطمئن شوید که اینترنت شما وصل و فیلترشکن خاموش است. اگر مشکل همچنان باقی بود، چند ساعت بعد دوباره امتحان کنید. در صورت حل‌نشدن مشکل، می‌توانید از طریق ایمیل آبانک (info@abankapp.ir)، مشکل خود را پیگیری کنید.", "title": ""}
{"doc_id": "24", "text": "پس از ورود به اپلیکیشن آبانک، به‌ صورت خودکار وارد صفحه‌ اصلی خواهید شد. برای دسترسی به بخش «انتقال وجه»، می‌توانید روی گزینه‌ «انتقال وجه» در صفحه‌ اصلی کلیک کنید. همچنین از طریق منوی خدمات پرکاربرد نیز امکان ورود به این بخش وجود دارد.", "title": ""}
{"doc_id": "25", "text": "انتقال وجه در آبانک دارای چهار مرحله است: \n۱- واردکردن مبدا و مقصد\n۲- واردکردن مبلغ انتقال وجه\n۳- انتخاب روش انتقال وجه\n۴- واردکردن اطلاعات تکمیلی\nهنگامی که وارد صفحه اصلی اپلیکیشن آبانک می‌شوید، با کلیک بر روی گزینه «انتقال وجه»، به صفحه مربوط به این خدمت منتقل می‌شوید. یک راه دیگر، انتخاب گزینه «انتقال وجه» از منوی خدمات پرکاربرد است.", "title": ""}
{"doc_id": "26", "text": "در صفحه انتقال وجه آبانک، ابتدا مبدا و مقصد وجه را می‌بینید. روی «مبدا» کلیک کنید تا فهرست کارت‌های بانکی خود و موجودی آن‌ها را ببینید. همچنین کنار آیکون کارت، با کلیک روی «سپرده»، می‌توانید فهرست سپرده‌های بانکی و موجودی آن‌ها را مشاهده کنید. برای انتقال وجه، یکی از این دو گزینه (کارت یا سپرده) را انتخاب کنید. در بخش «مقصد»، اگر قبلا پولی واریز کرده باشید، فهرست مقصدهای قبلی را می‌بینید. اگر اولین بار است که به سپرده‌ای پول واریز می‌کنید، شماره کارت، سپرده یا شبا را وارد کنید. در صورت درست‌بودن اطلاعات، نام صاحب سپرده مقصد به شما نشان داده می‌شود. برای پیداکردن نام فرد در فهرست مقصدهای قبلی، روی آیکون کیبورد در کادر «مقصد» کلیک کنید و نام او را جستجو نمایید.", "title": ""}
{"doc_id": "27", "text": "برای جستجو در لیست مقاصد انتقال وجه در اپلیکیشن آبانک، با کلیک بر روی آیکون کیبورد در بخش مقصد، امکان جستجوی نام افرادی که قبلا برای آن‌ها واریز وجه انجام داده‌اید، برایتان فراهم می‌شود.", "title": ""}
{"doc_id": "28", "text": "برای مشاهده آخرین تراکنش‌ها در صفحه انتقال وجه اپلیکیشن آبانک، با کلیک بر روی فلش معکوس در بالای صفحه سمت راست، می‌توانید آخرین تراکنش‌های خود را مشاهده کرده و آن‌ها را بر اساس نوع دلخواه فیلتر کنید. همچنین با کلیک بر روی آیکون تقویم در بالای صفحه سمت چپ، می‌توانید پرداخت‌های خودکار ثبت‌شده قبلی را مشاهده کنید.", "title": ""}
{"doc_id": "29", "text": "در مراحل انتقال وجه اپلیکیشن آبانک پس از انتخاب مبدا و مقصد در آبانک، روی «ثبت مبلغ» کلیک کنید تا به مرحله بعد بروید. در این مرحله، مبدا و مقصد انتخابی شما بالای صفحه نمایش داده می‌شود. در کادر مبلغ، مبلغ مورد نظر را به ریال وارد کنید. سپس انواع روش‌های انتقال وجه در اپلیکیشن آبانک مانند «کارت به کارت»، «بین بانکی (پل)»، «بین بانکی (پایا)» و «بین بانکی (ساتنا)» به شما نشان داده می‌شود. روش مناسب خود را انتخاب کنید و ادامه دهید. ", "title": ""}
{"doc_id": "30", "text": "شما می‌توانید با توجه به نیاز خود، روش مناسب انتقال وجه را در اپلیکیشن آبانک انتخاب کنید و ادامه فرایند انتقال را انجام دهید. اگر سپرده مبدا و مقصد هر دو برای بانک آینده باشد، انتقال وجه کارمزد ندارد.", "title": ""}
{"doc_id": "31", "text": "در مراحل انتقال وجه اپلیکیشن آبانک اگر روش کارت به کارت را انتخاب کنید، باید اطلاعاتی مانند تاریخ انقضا، CVV2، موضوع و شرح تراکنش (اختیاری) را وارد کنید. پس از واردکردن این اطلاعات، رمز دوم (رمز پویا) درخواست کنید. بعد از واردکردن رمز دوم و کلیک روی «تأیید نهایی و انتقال»، انتقال وجه تمام می‌شود. ", "title": ""}
{"doc_id": "32", "text": "در مراحل انتقال وجه اپلیکیشن آبانک در صفحه آخر انتقال وجه، کنار دکمه «تأیید نهایی و انتقال»، یک گزینه سه‌نقطه وجود دارد. با کلیک روی آن، دو گزینه می‌بینید: «انتقال وجه در تاریخ مشخص» و «انتقال وجه مستمر».", "title": ""}
{"doc_id": "33", "text": "در مرحله پایانی انتقال وجه در اپلیکیشن آبانک، با انتخاب گزینه «انتقال وجه در تاریخ مشخص»، می‌توانید تاریخی که قصد دارید انتقال وجه انجام شود را انتخاب کرده و موضوع پرداخت را وارد کنید. همچنین با انتخاب «انتقال وجه مستمر» می‌توانید تاریخ شروع و پایان انتقال وجه را مشخص کنید. همچنین می‌توانید از گزینه‌های آماده مانند «هر روز»، «هر هفته» و «هر ماه» استفاده کنید.", "title": ""}
{"doc_id": "34", "text": "\nدر آبانک، سقف کارت به کارت ۱۰ میلیون تومان است. سقف انتقال با پل نیز ۱۰ میلیون تومان است و فقط می‌توان به شماره شبا واریز کرد. سقف انتقال روزانه با پایا ۲۰۰ میلیون تومان است، اما در هر بار انتقال، حداکثر ۱۰۰ میلیون تومان می‌توان جابه‌جا کرد؛ پایا هم فقط به شماره شبا انجام می‌شود. سقف انتقال با ساتنا ۲۰۰ میلیون تومان است، باید قبل از ساعت ۱۲ ظهر انجام شود و فقط به شماره شبا امکان‌پذیر است.", "title": ""}
{"doc_id": "35", "text": "اگر در اپلیکیشن آبانک با خطای سرور، مشکل در ارسال رمز پویا یا مشکلات دیگر (مانند خطای اثر انگشت) روبه‌رو شدید، لطفا ساعاتی بعد دوباره امتحان کنید.", "title": ""}
{"doc_id": "36", "text": "در زمان انتقال وجه در اپلیکیشن آبانک، توجه داشته باشید که کارت مبدا حتما باید از کارت‌های بانک آینده باشد؛ اما امکان انتقال وجه به سپرده‌ سایر بانک‌ها نیز وجود دارد.", "title": ""}
{"doc_id": "37", "text": "در اپلیکیشن آبانک، انتقال وجه از سپرده‌های بلندمدت تنها به دیگر سپرده‌های متعلق به خود کاربر در بانک آینده مجاز است و امکان انتقال به کارت یا سپرده افراد دیگر وجود ندارد.", "title": ""}
{"doc_id": "38", "text": "\nبرای رفتن به صفحه حساب کاربری یا تنظیمات در آبانک، از صفحه اصلی روی عکس آدمک در بالا سمت چپ کلیک کنید. ", "title": ""}
{"doc_id": "39", "text": "پس از ورود به بخش «تنظیمات» در اپلیکیشن آبانک، با مراجعه به قسمت «جزئیات حساب کاربری» می‌توانید شماره مشتری، کد ملی و شماره تلفن ثبت‌شده خود را مشاهده کنید.", "title": ""}
{"doc_id": "40", "text": "پس از ورود به بخش «تنظیمات» در اپلیکیشن آبانک، با مراجعه به قسمت «جزئیات حساب کاربری» با کلیک بر روی تصویر حساب کاربری، امکان انتخاب و تغییر عکس حساب کاربری برای شما فراهم است.", "title": ""}
{"doc_id": "41", "text": "در اپلیکیشن آبانک، پس از ورود به بخش «تنظیمات»، با انتخاب گزینه «دستگاه‌های متصل به من»، فهرستی از دستگاه‌ها و گوشی‌هایی که با آن‌ها وارد حساب کاربری خود شده‌اید به همراه تاریخ اولین ورود به برنامه با هر دستگاه قابل مشاهده است. با انتخاب هر دستگاه، تاریخچه ورود به آبانک نمایش داده می‌شود و در صورت عدم استفاده از دستگاه موردنظر، می‌توانید آن را از لیست حذف کنید.", "title": ""}
{"doc_id": "42", "text": "پس از ورود به بخش «تنظیمات» در اپلیکیشن آبانک، از قسمت «تغییر اندازه فونت» می‌توانید فونت برنامه را بر اساس سلیقه خود تنظیم کنید.", "title": ""}
{"doc_id": "43", "text": "اگر می‌خواهید با شماره جدید وارد برنامه آبانک شوید، پس از ورود به بخش «تنظیمات» از قسمت «تغییر شماره تلفن همراه»، شماره جدید خود را وارد کنید. در مرحله بعد، کد تایید به شماره جدید شما ارسال خواهد شد که با واردکردن آن کد و تایید آن، از این پس می‌توانید با شماره جدید خود وارد برنامه شوید. توجه داشته باشید که شماره جدید حتما باید به نام خود شخص و کاربر استفاده‌کننده باشد.", "title": ""}
{"doc_id": "44", "text": "پس از ورود به تنظیمات آبانک، در بخش «درباره ما» می‌توانید اطلاعات و توضیحاتی در خصوص آبانک مشاهده کنید.", "title": ""}
{"doc_id": "45", "text": "پس از ورود به بخش «تنظیمات» در آبانک، از قسمت «دعوت دوستان» می‌توانید کد معرف خود را مشاهده کرده و آن را برای دوستان و آشنایان خود ارسال کنید. با استفاده از کد معرف شما، افراد دیگر می‌توانند برنامه را نصب کرده و پس از تکمیل فرایند احراز هویت و تایید آن، مبلغ ۵۰ هزار تومان به سپرده شما واریز خواهد شد. توجه داشته باشید که این مبلغ فقط به سپرده شخص دعوت‌کننده واریز می‌شود.", "title": ""}
{"doc_id": "46", "text": "پس از ورود به تنظیمات آبانک، در انتهای صفحه «تنظیمات»، نسخه فعلی برنامه که توسط شما استفاده می‌شود، قابل مشاهده است.", "title": ""}
{"doc_id": "47", "text": "در صورتی که می‌خواهید از برنامه آبانک خارج شوید، پس از ورود به بخش تنظیمات، گزینه خروج از برنامه را بزنید.", "title": ""}
{"doc_id": "48", "text": "غیرفعال‌سازی اثر انگشت برای ورود به برنامه آبانک امکان‌پذیر نیست.", "title": ""}
{"doc_id": "49", "text": "در اپلیکیشن آبانک، سقف دعوت دوستان در هر ماه ده نفر است و نمی‌توانید بیش از این تعداد را در ماه دعوت کنید.", "title": ""}
{"doc_id": "50", "text": "برای دسترسی به پیام‌ها و اعلان‌های اپلیکیشن آبانک، روی آیکون زنگوله در بالا سمت راست صفحه اصلی کلیک کنید.", "title": ""}
{"doc_id": "51", "text": "\nبرای مشاهده پرداخت‌های خودکار در اپلیکیشن آبانک، پس از ورود به برنامه، روی «انتقال وجه» و سپس روی آیکون تقویم در بالا سمت چپ صفحه کلیک کنید.", "title": ""}
{"doc_id": "52", "text": "در اپلیکیشن آبانک، در پایین صفحه اصلی و در بخش «سرویس‌ها»، از طریق قسمت جستجو می‌توانید ویجت‌های مختلف مربوط به این بخش را پیدا کنید.", "title": ""}
{"doc_id": "53", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک بر روی گزینه‌ «چک و پیچک»، به بخش‌های مختلفی از جمله «ثبت چک»، «تایید چک»، «انتقال چک»، «عودت چک»، «استعلام چک» و «لیست چک‌های برگشتی» دسترسی خواهید داشت.", "title": ""}
{"doc_id": "54", "text": "در اپلیکیشن آبانک، در پایین صفحه اصلی و در بخش «سرویس‌ها»، با انتخاب گزینه «چک» و سپس «ثبت چک»، مالک چک می‌تواند اطلاعات مربوط به چک و گیرنده آن را وارد و ثبت کند.", "title": ""}
{"doc_id": "55", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک روی «چک و پیچک» و با انتخاب گزینه «تایید چک»، دریافت‌کننده می‌تواند اطلاعات چک را تایید کند.", "title": ""}
{"doc_id": "56", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک روی «چک و پیچک» و با انتخاب گزینه «انتقال چک»، دریافت‌کننده می‌تواند چک را به فرد جدیدی منتقل کند.", "title": ""}
{"doc_id": "57", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک روی گزینه «عودت چک»، دریافت‌کننده می‌تواند چک‌های غیرقابل‌وصول را عودت کند.", "title": ""}
{"doc_id": "58", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک روی گزینه «استعلام چک»، شما می‌توانید با واردکردن شماره صیادی، از وضعیت چک استعلام بگیرید.\n\n", "title": ""}
{"doc_id": "59", "text": "در اپلیکیشن آبانک، در پایین صفحه اصلی و در بخش «سرویس‌ها»، با کلیک روی گزینه «لیست چک‌های برگشتی»، امکان مشاهده فهرست چک‌های برگشتی شما فراهم می‌شود.", "title": ""}
{"doc_id": "60", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «پیشنهاد و بازخورد» به شما امکان ثبت و ارسال انتقاد، پیشنهاد و نظراتتان درباره آبانک را می‌دهد.", "title": ""}
{"doc_id": "61", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «مرکز ارتباط» شماره‌ تماس‌های مرکز تماس بانک آینده را نشان می‌دهد و با انتخاب هر شماره می‌توانید به صورت مستقیم با واحد مربوطه تماس بگیرید.", "title": ""}
{"doc_id": "62", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «صندوق سرمایه‌گذاری گسترش فردای ایرانیان» امکان ورود به وب‌سایت این صندوق را فراهم می‌کند.", "title": ""}
{"doc_id": "63", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «نشانی شعب» به شما این امکان را می‌دهد که با واردکردن کد یا نام شعبه، نشانی آن را جستجو کنید.", "title": ""}
{"doc_id": "64", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «وب‌سایت بانک آینده» به شما این امکان را می‌دهد که به‌سرعت وارد وب‌سایت بانک آینده شوید.", "title": ""}
{"doc_id": "65", "text": "در اپلیکیشن آبانک، در پایین صفحه اصلی و در بخش «سرویس‌ها»، گزینه «پیشخوان مجازی» دسترسی سریع به پیشخوان مجازی بانک آینده را فراهم می‌کند.\n\n", "title": ""}
{"doc_id": "66", "text": "در اپلیکیشن آبانک، در پایین صفحه اصلی و در بخش «پرداخت»، با کلیک روی گزینه «بسته اینترنت همراه»، به صفحه خرید اینترنت هدایت می‌شوید. در این صفحه، ابتدا شماره همراه، نوع سیم‌کارت، مدت و نوع بسته اینترنت و سپرده پرداختی را انتخاب کنید. سپس اطلاعات نمایش‌داده‌شده را بررسی کرده و در صورت صحت، روی «تأیید و پرداخت» کلیک کنید. در نهایت، کد تأیید پیامک‌شده را وارد کرده و خرید بسته اینترنت را تکمیل کنید.", "title": ""}
{"doc_id": "67", "text": "در اپلیکیشن آبانک، در پایین صفحه اصلی و در بخش «پرداخت»، با کلیک روی گزینه «شارژ سیم‌کارت»، به صفحه خرید شارژ سیم‌کارت منتقل می‌شوید. در این صفحه، شماره‌ای که قصد خرید شارژ برای آن را دارید وارد کرده و سپس مبلغ خرید شارژ، نوع شارژ و سپرده‌ای که می‌خواهید پرداخت کنید را انتخاب کنید. سپس اطلاعات نمایش‌داده‌شده را بررسی کرده و در صورت صحت، روی گزینه «تأیید» کلیک کنید. در نهایت، کد تأیید پیامک‌شده را وارد کرده و خرید شارژ را تکمیل کنید.\n\n", "title": ""}
{"doc_id": "68", "text": "در اپلیکیشن آبانک، در بخش «پرداخت»، با انتخاب «پرداخت قبض»، نوع قبض (برق، گاز، تلفن ثابت، تلفن همراه یا آب) را انتخاب کرده و شناسه قبض (برای پرداخت قبض‌های برق، گاز و آب)، شماره موبایل یا تلفن ثابت را وارد کنید. سپس روی «استعلام قبض» کلیک کنید. پس از نمایش اطلاعات قبض، سپرده پرداختی را انتخاب کرده و تأیید کنید. برای فعال‌سازی پرداخت خودکار با سپرده‌ای که وارد کردید، گزینه «پرداخت خودکار» را انتخاب کرده و در نهایت، کد تأیید را وارد کرده و پرداخت را کامل کنید.\n\n\n\n\n\n\n\n", "title": ""}
{"doc_id": "69", "text": "توجه داشته باشید که برای پرداخت قبض تلفن همراه یا تلفن ثابت در اپلیکیشن آبانک، به جای شناسه قبض، باید شماره تلفن همراه یا ثابت را وارد کنید.", "title": ""}
{"doc_id": "70", "text": "در اپلیکیشن آبانک، در پایین صفحه اصلی و در بخش «پرداخت»، با انتخاب گزینه «تسهیلات» می‌توانید اقساط وام خود یا دیگران را پرداخت کنید. لیست خدمات این بخش شامل «تسهیلات دریافتی»، «پرداخت تسهیلات دیگران» و «پرداخت تسهیلات با شماره شبا» است.", "title": ""}
{"doc_id": "71", "text": "در حال حاضر دریافت وام از طریق آبانک امکان‌پذیر نیست؛ اما به‌ زودی این قابلیت به برنامه اضافه می‌شود.", "title": ""}
{"doc_id": "72", "text": "در اپلیکیشن آبانک، در پایین صفحه اصلی و در بخش «پرداخت»، با انتخاب گزینه «رانندگی و خودرو» می‌توانید به خدمات مرتبط با خودرو مثل «استعلام خلافی»، «استعلام نمره منفی گواهینامه» و دیگر خدمات مربوط به رانندگی دسترسی داشته باشید.", "title": ""}
{"doc_id": "73", "text": "در اپلیکیشن آبانک، در پایین صفحه اصلی و در بخش «پرداخت»، میزان خلافی خودرو نمایش داده می‌شود؛ اما در حال حاضر امکان پرداخت آن فعال نیست.", "title": ""}
{"doc_id": "74", "text": "در اپلیکیشن آبانک، در پایین صفحه اصلی و در بخش «پرداخت»، زیرمجموعه «رانندگی و خودرو»، با انتخاب گزینه «استعلام نمره منفی گواهینامه» می‌توانید نمره منفی گواهینامه خود را مشاهده کنید.", "title": ""}
{"doc_id": "75", "text": "در اپلیکیشن آبانک، در پایین صفحه اصلی و در بخش «پرداخت»، زیرمجموعه «رانندگی و خودرو»، با انتخاب گزینه «ریسک و رانندگی» می‌توانید میزان ریسک رانندگی خود را بررسی کنید.", "title": ""}
{"doc_id": "76", "text": "برای ویرایش ویجت‌های صفحه اصلی آبانک، به پایین صفحه بروید و روی گزینه «ویرایش ویجت‌ها» کلیک کنید. در این بخش می‌توانید ویجت‌ها را فعال یا غیرفعال کرده، جای آن‌ها را جابه‌جا کنید و در نهایت با کلیک روی «ذخیره»، تغییرات را اعمال کنید.", "title": ""}
{"doc_id": "77", "text": "با امکان ویرایش ویجت‌ها در آبانک، می‌توانید صفحه اصلی برنامه را مطابق نیاز خود بچینید و به خدمات دلخواهتان سریع‌تر دسترسی داشته باشید.", "title": ""}
{"doc_id": "78", "text": "در صفحه اصلی اپلیکیشن آبانک، لیستی از سپرده‌ها همراه با نام سپرده (قرض‌الحسنه، کوتاه‌مدت، بلندمدت و جاری)، شماره و مبلغ هر سپرده نمایش داده می‌شود. با کلیک روی هر سپرده، می‌توانید جزئیات بیشتری را مشاهده کنید.", "title": ""}
{"doc_id": "79", "text": "در صفحه اصلی اپلیکیشن آبانک، با کلیک روی هر کدام از سپرده‌ها وارد صفحه جداگانه‌ای خواهید شد. در این صفحه شماره سپرده، نام سپرده، شبای سپرده و موجودی سپرده قابل مشاهده است.\n", "title": ""}
{"doc_id": "80", "text": "با کلیک روی هر سپرده در صفحه اصلی آبانک، گزینه «جزئیات حساب» نمایش داده می‌شود. در این بخش، موجودی کل و موجودی قابل برداشت سپرده را می‌توانید ببینید.", "title": ""}
{"doc_id": "81", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و سپس انتخاب گزینه «برداشت از این سپرده»، وارد صفحه انتقال وجه می‌شوید. در این صفحه، سپرده انتخاب‌شده به‌عنوان مبدا نمایش داده می‌شود و شما باید اطلاعات مقصد را وارد کنید.", "title": ""}
{"doc_id": "82", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و سپس انتخاب گزینه «واریز به این سپرده»، وارد صفحه انتقال وجه می‌شوید. در این حالت، سپرده انتخاب‌شده به‌عنوان مقصد قرار می‌گیرد و شما باید مبدا را مشخص کرده و مراحل واریز را ادامه دهید.", "title": ""}
{"doc_id": "83", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و سپس انتخاب گزینه «کپی شماره شبا»، شماره شبای شما به همراه نام صاحب کپی می‌شود و می‌توانید هرجا نیاز بود از آن استفاده کنید.", "title": ""}
{"doc_id": "84", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و سپس انتخاب گزینه «کپی شماره سپرده»، می‌توانید شماره سپرده خود را به همراه نام صاحب کپی کنید و هرجا نیاز بود از آن استفاده کنید.", "title": ""}
{"doc_id": "85", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و انتخاب «مسدودی مبلغ»، می‌توانید مبلغ دلخواهی از سپرده خود را مسدود کرده و از بخش «جزئیات حساب» آن را رفع مسدودی کنید.", "title": ""}
{"doc_id": "86", "text": "با کلیک روی هرکدام از سپرده‌هایتان در صفحه اصلی اپلیکیشن آبانک و انتخاب گزینه «بستن سپرده»، می‌توانید سپرده مورد نظر خود را ببندید.", "title": ""}
{"doc_id": "87", "text": "برای افتتاح سپرده جدید در اپلیکیشن آبانک، وارد بخش «کارت و سپرده» شوید و روی گزینه «افتتاح سپرده» کلیک کنید.", "title": ""}
{"doc_id": "88", "text": "سپرده‌های قابل افتتاح در آبانک شامل موارد زیر هستند:\n\n۱- کوتاه‌مدت ماه‌شمار با سود ۵٪\n۲- قرض‌الحسنه پس‌انداز بدون سود\n۳- بلندمدت یک‌ساله عادی با سود ۲۰.۵٪\n۴- بلندمدت شش‌ماهه عادی با سود ۱۷٪\n۵- بلندمدت دوساله آینده با سود ۲۱.۵٪\n۶- بلندمدت سه‌ماهه عادی با سود ۱۲٪\n۷- بلندمدت سه‌ساله آینده با سود ۲۲.۵٪\n\nبا انتخاب هر مورد، می‌توانید سپرده مورد نظر را افتتاح کنید.", "title": ""}
{"doc_id": "89", "text": "برای دریافت «ایران‌کارت»، باید سپرده جاری یا قرض‌الحسنه داشته باشید. برای دریافت کارت نقدی (کارت شفاف) نیز به سپرده کوتاه‌مدت یا قرض‌الحسنه نیاز دارید.\n\n", "title": ""}
{"doc_id": "90", "text": "در اپلیکیشن آبانک با کلیک روی بخش «کارت‌ و سپرده»، وارد صفحه کارت‌ها خواهید شد. در این صفحه می‌توانید لیست همراه با شماره کارت، موجودی و تاریخ انقضا را مشاهده کنید. با کلیک بر روی هر کارت، به گزینه‌های «برداشت از این کارت»، «واریز به این کارت»، «کپی شماره کارت»، «اشتراک‌گذاری» و «فعال‌سازی رمز پویا» دسترسی خواهید داشت و همچنین می‌توانید واریز و برداشت‌های اخیر کارت خود را مشاهده کنید.", "title": ""}
{"doc_id": "91", "text": "در اپلیکیشن آبانک و در بخش «کارت و سپرده»، گزینه «صدور کارت» وجود دارد که با استفاده از آن می‌توانید درخواست کارت جدید دهید. همچنین در صورتی که کارت هدیه بانک آینده داشته باشید، در کنار صدور کارت، گزینه «موجودی کارت هدیه» قرار دارد که با کلیک بر روی آن، می‌توانید موجودی آن را مشاهده کنید.", "title": ""}
{"doc_id": "92", "text": "در پایین صفحه کارت و سپرده در اپلیکیشن آبانک، گزینه «اضافه‌کردن کارت» وجود دارد. با انتخاب این گزینه، در صورتی که کارت بانک آینده داشته باشید، می‌توانید کارت خود را اضافه کنید و از خدمات آبانک بهره‌مند شوید.", "title": ""}
{"doc_id": "93", "text": "آکادو هدیه دیجیتال آبانک است که با استفاده از آن می‌توانید برای دوستان و آشنایان خود به صورت آنلاین هدیه بفرستید.", "title": ""}
{"doc_id": "94", "text": "مراحل ارسال هدیه دیجیتال (آکادو):\n۱- در صفحه اصلی اپلیکیشن، روی «آکادو» کلیک کنید. (اگر ویجت آکادو را نمی‌بینید، وارد بخش «ویرایش ویجت» شوید، آکادو را فعال کرده و گزینه‌ «ذخیره» را بزنید تا ویجت به صفحه‌ اصلی اضافه شود.)\n۲- سپس روی «ارسال هدیه» کلیک کنید و طرح مورد نظر خود را انتخاب کنید.\n۳- شماره شخصی که قصد دارید به او هدیه دهید را از لیست مخاطبین انتخاب کرده یا به صورت دستی وارد کنید.\n۴- «مبلغ» مورد نظر را به صورت دستی وارد کرده یا از مبالغ موجود انتخاب کنید.\n۵- پس از واردکردن مبلغ، «متن هدیه» دلخواه خود را انتخاب کنید.\n۶- پس از مشاهده قوانین و شرایط، آن را پذیرفته و تایید کنید.\n۷- در مرحله بعد، پیش‌نمایش هدیه دیجیتال را مشاهده می‌کنید. در صورت درستی، روی «تایید و ادامه» کلیک کنید.\n۸- یکی از سپرده‌های خود را برای پرداخت مبلغ هدیه انتخاب کنید و سپس روی «تایید و ادامه» کلیک کنید.\n۹- کد تاییدی که به شماره موبایل شما پیامک می‌شود را وارد کنید.\n۱۰- با کلیک روی «ارسال هدیه»، کد هدیه را برای شخص مورد نظر ارسال کنید یا با کلیک روی «اسکن بارکد»، بارکد را به گیرنده نمایش دهید تا آن را اسکن و هدیه را دریافت کند.\nدر صورتی که هدیه شما ارسال شود، نوتیفیکیشنی بابت برداشت مبلغ دریافت می‌کنید که با کلیک رو آن، می‌توانید جزئیات را مشاهده کنید. در صورتی که گیرنده، مبلغ هدیه را دریافت کند، فرستنده پیامی با عنوان « هدیه‌ت باز شد، دیده شد» دریافت می‌کند.", "title": ""}
{"doc_id": "95", "text": "کاربرانی که اپلیکیشن آبانک را نداشته و احراز هویت نکرده باشند، نمی‌توانند از «آکادو» استفاده کنند. ", "title": ""}
{"doc_id": "96", "text": " در صورتی که گیرنده هدیه، پس از گذشت ۳۰ روز مبلغ هدیه را دریافت نکند، فرستنده پیامی با عنوان «هدیه رو باز نکرده پس فرستاد» دریافت خواهد کرد و مبلغ هدیه به صورت خودکار به سپرده فرستنده باز می‌گردد.\n", "title": ""}
{"doc_id": "97", "text": " در صورتی که گیرنده هدیه، پس از گذشت ۳۰ روز مبلغ هدیه را دریافت نکند، فرستنده پیامی با عنوان «هدیه رو باز نکرده پس فرستاد» دریافت خواهد کرد و مبلغ هدیه به صورت خودکار به سپرده فرستنده باز می‌گردد.\n", "title": ""}
{"doc_id": "98", "text": "برای مشاهده تاریخچه هدیه‌های دریافتی و ارسالی، در صفحه اصلی اپلیکیشن آبانک روی «آکادو» کلیک کنید، سپس روی «تاریخچه» کلیک کنید، این بخش شامل دو قسمت «هدیه دادم» و «هدیه گرفتم» است. \nدر بخش «هدیه دادم»، هدیه‌های ارسالی شما به همراه وضعیت هرکدام قابل مشاهده است، و در بخش «هدیه گرفتم»، تمام هدیه‌هایی که افراد برای شما فرستاده‌اند و مبلغ آن‌ها توسط شما دریافت شده، قابل مشاهده هستند. این هدیه‌ها با عنوان «باز شد، دیده شد» نمایش داده می‌شوند.", "title": ""}
{"doc_id": "99", "text": "در صورتی که می‌خواهید از وضعیت هدیه‌های ارسالی خود در اپلیکیشن آبانک باخبر شوید، در صفحه اصلی روی «آکادو» کلیک کنید، سپس روی «تاریخچه» و در قست بالای صفحه روی «هدیه دادم» کلیک کنید.\n- در صورتی که گیرنده «کد هدیه» را به درستی وارد کند و بتواند مبلغ هدیه را دریافت کند، در قسمت بالا متن «باز شد، دیده شد» قابل مشاهده است. \n- در صورتی که گیرنده هنوز کد هدیه را وارد نکرده و مبلغ هدیه را دریافت نکرده باشد، متن «منتظر بازشدن» قابل مشاهده است. \n- در صورت عدم دریافت مبلغ هدیه توسط گیرنده بعد از گذشت ۳۰ روز از تاریخ صدور هدیه، متن «هدیه رو باز نکرده پس فرستاد» را مشاهده می‌کنید و مبلغ هدیه به سپرده شما بازمی‌گردد. \n\n", "title": ""}
{"doc_id": "100", "text": "برای ارسال آکادو به این نکته  توجه داشته باشید:\n۱- شخص باید بالای ۱۸ سال داشته باشد و شماره به نام خود شخص باشد.\n۲- فرد می‌تواند با شماره‌های دیگری که به نام خودش است وارد شود و هدیه را دریافت کند.", "title": ""}
{"doc_id": "101", "text": "سرویس ساپتا مخفف «سامانه پیام کوتاه از طریق سیستم متمرکز» است. این سامانه در راستای توسعه بانکداری الکترونیکی و افزایش کیفیت و کمیت خدمات‌رسانی به مشتریان در بانک ملی ایران در سال ۱۳۹۱ راه‌اندازی شد. یکی از کارکردهای این سامانه این است که کاربر صاحب سپرده، پس از انجام هر تراکنش مالی مانند واریز، برداشت و پرداخت اقساط، یک پیام کوتاه دریافت می‌کند.", "title": ""}
{"doc_id": "102", "text": "مراحل فعال‌سازی پیامک‌های واریز و برداشت:\n۱- ابتدا از صفحه اصلی آبانک وارد بخش «تنظیمات» (حساب کاربری) شوید و روی «تنظیمات پیامک» کلیک کنید.\n۲- شرایط و ضوابط سرویس پیامک (ساپتا) را مطالعه کرده و با انتخاب گزینه «شرایط و ضوابط را خوانده‌ام» به مرحله بعد بروید.\n۳- در این مرحله، شماره موبایلی که قبلا با آن در آبانک احراز هویت کرده‌اید، به‌ صورت پیش‌فرض نمایش داده می‌شود. شما می‌توانید این شماره را ویرایش کرده یا شماره جدیدی اضافه کنید.\n۴- سپس سپرده مورد نظر خود را انتخاب کرده و روی گزینه «خرید بسته و ادامه» کلیک کنید. \n۵- در ادامه، اطلاعات مربوط به بسته، مانند مبلغ، شماره موبایل، نوع بسته و سپرده مربوطه نمایش داده می‌شود. پس از بررسی، با انتخاب «تأیید و پرداخت» به مرحله بعد می‌روید.\n۶- در این مرحله، کد تأییدی برای شما پیامک می‌شود که با واردکردن آن، خرید بسته کامل می‌شود.\n\nنکته مهم: تنها با خرید بسته، سرویس پیامک فعال نمی‌شود؛ برای تکمیل فعال‌سازی، دوباره وارد بخش «تنظیمات» شوید، به بخش «تنظیمات پیامک» بروید، سپرده خود را انتخاب کرده و روی «تنظیمات شماره» کلیک کنید.\nدر این بخش، می‌توانید شماره مورد نظر را اضافه کرده و تیک تأیید کنار آن را فعال کنید.\n\nدر صورت طی‌کردن صحیح مراحل، پیامکی مبنی بر فعال‌شدن پیامک‌های تراکنش برای سپرده انتخاب‌شده دریافت خواهید کرد.\n\n", "title": ""}
{"doc_id": "103", "text": "در حال حاضر تنها یک بسته ۶ ماهه به مبلغ ۲۰ هزار تومان در لیست بسته‌های سرویس پیامکی (ساپتا) وجود دارد.", "title": ""}
{"doc_id": "104", "text": "هرگونه خبر و اطلاع‌رسانی درباره  آبانک، از طریق منابع رسمی آبانک از جمله وب‌سایت، اپلیکیشن و اینستاگرام آبانک اطلاع‌رسانی می‌شود.", "title": ""}
{"doc_id": "105", "text": "در صفحه اصلی اپلیکیشن آبانک، با کلیک روی هر کدام از سپرده‌ها وارد صفحه جداگانه‌ای خواهید شد. در این صفحه شماره حساب، نام حساب، شبای حساب و موجودی حساب قابل مشاهده است.\n", "title": ""}
{"doc_id": "106", "text": "از دلایلی که ما باید از آبانک استفاده کنیم می توان به خدماتی مانند افتتاح آنلاین سپرده، خدمات چک، دریافت کارت بانکی، پرداخت تسهیلات، پرداخت خودکار، انواع انتقال وجه، تنظیمات پیامک و... که از طریق آبانک ارائه می‌شود اشاره کرد.", "title": ""}
